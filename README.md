# Selico
Met ons product kan de gebruiker (65+ in een woonzorgcentrum) zelfstandig de motoriek en het cognitief vermogen verbeteren aan de hand van de voorgeschreven oefeningen van de kinesist.

Projectteam: Bojan Ronsijn; Reijn Lapere
Datum: 05/12/2024

## Samenvatting
Het groeiende tekort aan personeel in zorg- en revalidatiecentra, in combinatie met de stijgende vraag naar effectieve revalidatie- en stimulatiemethoden, vraagt om innovatieve oplossingen. Hedendaagse methoden vereisen vaak begeleiding, waardoor de werkdruk voor zorgverleners toeneemt en de autonomie van gebruikers wordt beperkt.

Om dit probleem aan te pakken, hebben we verschillende onderzoeksactiviteiten uitgevoerd. We hebben expertinterviews gehouden met zorgverleners, kinesisten en andere professionals met ervaring in het vak, en een benchmarkanalyse uitgevoerd. We observeerden een bewegingssessie in een woonzorgcentrum en voerden twee testfases uit, waarbij we gebruikerstests en scenario’s doorliepen om de praktische toepassing te evalueren. We verdiepten ons ook in bewezen Ronnie Gardiner Methode, die effectief cognitieve en motorische vaardigheden stimuleert door middel van ritme en multisensorische prikkels.

"Selico" is een interactief systeem dat de gebruiker multisensorisch uitdaagt door middel van licht, trillingen en druk. Het systeem stelt kinesisten in staat om gepersonaliseerde oefeningen te ontwerpen die de gebruiker zelfstandig kan uitvoeren, zonder constante begeleiding. Door deze autonomie te vergroten, helpt het systeem zorgverleners te ontlasten, wat de werkdruk vermindert. Het biedt een innovatieve oplossing voor de huidige tekortkomingen in de zorg, waar de behoefte aan effectieve, zelfstandige therapie groeit.

<p align="center">
  <img src="images/pods1_verbeterd.jpg" width="49%">
  <img src="images/inti3-beter.jpg" width="49%">

> [!Note]
> - Volledige protocollen en rapporten zijn beschikbaar in de sectie [bijlagen](https://github.com/reijnlapere/PGG-Ageing-Young/edit/main/README.md#bijlagen).
> - Ruwe data zoals foto's, notities en video-opnames zijn terug te vinden in de protocollen en reports.
> - Alle geraadpleegde bronnen zijn te vinden in de sectie [bronnen](https://github.com/reijnlapere/PGG-Ageing-Young/edit/main/README.md#bronnen).


## Introductie
De vergrijzing en het groeiende tekort aan zorgpersoneel in woonzorgcentra en revalidatiecentra creëren een dringende behoefte aan innovatieve oplossingen die zorgvragers zelfstandiger maken en zorgverleners ontlasten. Vooral in de revalidatie en cognitieve stimulatie is de vraag naar efficiënte, toegankelijke hulpmiddelen groot.

Ons project richt zich op het ontwikkelen van een interactief, multisensorisch systeem dat gebruikers zelfstandig kan helpen bij het verbeteren van hun motorische, cognitieve en reactieve vaardigheden. De kern van ons systeem bestaat uit een combinatie van slim gepositioneerde pods, een centrale interface en een ondersteunende app. Deze methode combineert ritme, beweging en sensorische prikkels voor optimale activering van lichaam en geest.

De doelstelling van het project is het bieden van een gebruiksvriendelijk en flexibel systeem dat zelfstandig gebruik stimuleert. Een belangrijke voorwaarde is dat de gebruiker zonder constante begeleiding het systeem kan bedienen. Daarnaast moet het systeem eenvoudig aanpasbaar zijn aan individuele behoeften en niveaus, wat mogelijk wordt gemaakt door een door een kinesist ontworpen configuratie via een app.

Met deze oplossing hopen we niet alleen de werkdruk in de zorg te verlichten, maar ook de levenskwaliteit en zelfstandigheid van zorgvragers te vergroten.


## Methodologie
Het ontwikkelingsproces van Selico volgde een iteratieve en gebruiksgerichte aanpak, waarbij de behoeften van gebruikers centraal stonden. 

In de eerste fase, de exploratiefase, onderzochten we de problematiek rondom motorische en cognitieve stimulatie bij ouderen in woonzorgcentra. Het tekort aan zorgpersoneel en de beperkte autonomie van ouderen vormden de kern van het probleem. Om dit goed te begrijpen, moesten we dieper gaan. We voerde expertinterviews uit met kinesisten, psychologen en zorgverleners. Daarnaast observeerden we een bewegingssessie in een woonzorgcentrum. Hier analyseerden we hoe visuele, auditieve en tactiele prikkels de prestaties en betrokkenheid beïnvloedden. Een benchmarkanalyse van bestaande producten, zoals de Tovertafel en Bob It, gaf inzicht in wat al beschikbaar was en waar de hiaten lagen. Deze onderzoeken resulteerden in een scherp geformuleerde probleemstelling en eerste ontwerpvereisten.

In de definitiefase verdiepten we ons verder in het probleem en starten we met het opstellen van een storyboard om de volledige user journey vast te leggen. Deze aanpak bracht verschillende aspecten en componenten van het product aan het licht die nader gespecificeerd moesten worden. Het testen van deze componenten werd opgesplitst in twee afzonderlijke testfasen, waarbij voor elke fase prototypes werden ontwikkeld die gericht waren op specifieke eigenschappen of functionaliteiten van het product.

Met deze prototypes zochten we meteen de eerste gebruikers op om feedback te verzamelen.Per testfase zochten we minimaal 5 verschillende gebruikers en een kinesist. Op basis van deze inzichten werden de nodige aanpassingen doorgevoerd, met als doel een gebruiksvriendelijk en frictieloos ontwerp te creëren dat een optimale user experience biedt. Na elke testfase werd een analyse uitgevoerd, waarbij we essentiële design requirements vaststelden. Deze requirements dienden als leidraad voor het ontwikkelen van ons finaal concept.

<p align="center">
  <img src="images/simple (3).jpg" width="100%">

## Discovery  (N=20)

### Doelstellingen  
Dit project onderzocht de uitdagingen van 65-plussers met motorische beperkingen. De belangrijkste onderzoeksvragen waren:  
- Hoe kunnen zij effectief worden uitgedaagd zonder overbelasting?  
- Wat is de rol van personalisatie bij het aanpassen van activiteiten?  
- Hoe beïnvloedt het betrekken van zintuigen hun prestaties?  
- Hoe kan technologie (zoals smart devices) effectief worden ingezet zonder complexiteit te introduceren?  

Het doel was hierbij een helder geformuleerde "how might we" bekomen. 

### Materiaal & Methodes  

#### Expert Interviews (N=3)
Interviews met drie professionals – Bruno (onderzoeker van een gelijkaardig project), Heleen (begeleider in een woonzorgcentrum), en Koen (psycholoog voor ouderen met niet-aangeboren hersenletsel) – gaven inzichten in de uitdagingen van de doelgroep en effectieve benaderingen voor fysieke activiteiten.  

#### Observatiesessie (N=17)
Tijdens een observatiesessie met 65-plussers werden fysieke en cognitieve reacties op verschillende oefeningen geanalyseerd. Elementen zoals rekkers en stokken werden gebruikt, en de begeleiding door instructeurs werd geanalyseerd. Zij wisselden oefeningen af, boden duidelijke en herhaalde instructies (verbaal en visueel) en besteedden persoonlijke aandacht aan deelnemers met specifieke behoeften. Daarnaast werd geobserveerd hoe visuele, auditieve en tactiele prikkels betrokkenheid en prestaties beïnvloedden.  

#### Benchmarking  
Bestaande producten zoals de "Bob It"-spellen, de Tovertafel, en interactieve tafels werden geëvalueerd. Deze benchmarks boden inspiratie, maar vaak ontbrak een combinatie van fysieke en visuele interactie.  


### Resultaten  

- **Problematiek bij motorische beperkingen:** De belangrijkste problemen die 65-plussers met motorische beperkingen ondervinden, zijn gerelateerd aan mobiliteit, krachtverlies en coördinatieproblemen. Dit heeft invloed op hun vermogen om deel te nemen aan fysieke activiteiten, vooral als er sprake is van specifieke aandoeningen zoals niet-aangeboren hersenletsel (NAH). Koen benadrukte dat de beperkingen sterk variëren afhankelijk van het type hersenletsel (ouderdom vs. trauma), wat het noodzakelijk maakt om een gepersonaliseerde benadering toe te passen.

- **Personalisatie:** Een belangrijke conclusie uit de interviews was dat personalisatie essentieel is om de effectiviteit van bewegingsprogramma’s te waarborgen. Zowel Bruno als Koen wezen erop dat oefeningen moeten worden aangepast op basis van het individuele niveau van de deelnemer. Dit kan variëren van lichte oefeningen voor mensen met beperkte mobiliteit tot intensievere oefeningen voor mensen die in staat zijn om te staan en zich te verplaatsen. Het ontwerp van het product moet de mogelijkheid bieden om deze niveaus gemakkelijk in te stellen en aan te passen.

- **Zintuiglijke stimulatie:** De impact van het betrekken van meerdere zintuigen werd herhaaldelijk benadrukt. Zowel Bruno als Koen gaven aan dat het brein van ouderen, met name diegenen die te maken hebben met motorische of cognitieve beperkingen, sterker reageert op oefeningen die gebruik maken van verschillende zintuiglijke prikkels, zoals visuele, auditieve en tactiele stimuli. Dit kan bijvoorbeeld worden bereikt door kleuren, geluiden en eenvoudige iconen te integreren in de interface van het product. Bruno raadde specifiek het gebruik van kleuren aan om verschillende oefeningen of posities aan te geven, terwijl Koen de voordelen van het gebruik van iconen in plaats van kleine tekst benadrukte om de leesbaarheid te vergroten.

- **Motivatie:** Een ander belangrijk onderwerp dat naar voren kwam, was de motivatie van de doelgroep. Heleen en Koen gaven aan dat motivatie vaak een uitdaging is, met sommige ouderen die enthousiast zijn over de activiteiten en anderen die weinig interesse tonen. Beide experts benadrukten dat het essentieel is om het product aantrekkelijk te maken, zodat het niet aanvoelt als een verplichting. De suggestie om een puntensysteem of een spelcomponent toe te voegen (zoals een "Bob It"-achtig spel) werd door beiden goed ontvangen. Dit zou deelnemers kunnen motiveren door hen een doel te geven om naar toe te werken en de mogelijkheid te bieden om hun voortgang te meten.

- **Gebruik van smart devices:** Het gebruik van smart devices werd als een potentieel nuttige oplossing gepresenteerd, maar er waren belangrijke beperkingen. Heleen gaf aan dat het voor ouderen moeilijk kan zijn om met technologie om te gaan, vooral wanneer er meerdere kabels of complexe interfaces betrokken zijn. Ze benadrukte dat de interface eenvoudig en gebruiksvriendelijk moet zijn, zodat het product zelfstandig kan worden gebruikt, eventueel met minimale begeleiding. Dit werd ondersteund door Bruno, die aangaf dat het gebruik van een simpele interface en grote knoppen de toegankelijkheid zou verbeteren.

- **De rol van de begeleider:** Begeleiders zijn essentieel in woonzorgcentra om diverse aspecten van zorg te waarborgen. Het is daarom belangrijk dat het product zo ontworpen wordt dat het hen ontlast, zodat zij meer tijd kunnen besteden aan de cruciale taken en senioren niet achteruitgaan door gebrek aan beweging.

- **Benchmark Analyse:** Tijdens ons zoektocht naar verschillende benchmarks viel het op dat sommige producten, zoals de SilverFit, MemoreBox, en Jintronix, een vergelijkbare werking hebben. Deze producten zijn grotendeels virtueel gericht en missen een tastbaar aspect. Koen noemde bijvoorbeeld de Tovertafel, die de zintuigen aanspreekt door spellen te integreren die zowel cognitieve als motorische vaardigheden stimuleren. Ondanks het interactieve karakter van de Tovertafel, blijft het aanbod van tactiele elementen, zoals het aanraken van objecten, beperkt. Dit benadrukt het belang van een product dat zowel visueel als fysiek uitdaagt. Zo werd een ander product genoemd: een interactieve tafel voor groepsspelletjes, zoals schaak, dat kan variëren van eenvoudige tot complexe spellen, en goed aansluit bij de sociale interactie. Koen wees erop dat dergelijke producten ouderen kunnen helpen om cognitieve vaardigheden te behouden, maar wel met een toegankelijke, intuïtieve interface.

### Conclusies:
Het product moet **persoonlijk aanpasbaar** zijn, zodat het verschillende niveaus van fysieke en cognitieve vaardigheden ondersteunt. **Zintuiglijke stimulatie** speelt een cruciale rol, met nadruk op kleurgebruik, visuele iconen en auditieve feedback. **Motivatie** wordt gestimuleerd door gamificatie, bijvoorbeeld door een puntensysteem of competitie tussen gebruikers. De interface moet **gebruiksvriendelijk** zijn, met duidelijke pictogrammen en grote tekst. Het product biedt verschillende niveaus van **flexibiliteit**, waardoor het zowel individueel als in kleine groepen kan worden gebruikt. **Sociale interactie** en samenwerking worden bevorderd door groepsactiviteiten en spellen met spelelementen, zoals de interactieve tafel.

Met deze inzichten is de basis gelegd voor een effectief en toegankelijk product dat ouderen met motorische beperkingen helpt fysiek actief te blijven.  


<p align="center">
  <img src="images/bewegingssessie.JPEG" width="49%">
  <img src="images/mapping.png" width="49%">
    
</p>


>  [!IMPORTANT]
> Design Requirements:
> - D1.1 De spellen maken onderscheid tussen het onthouden en reproduceren van acties.
> - D3.2 De interface bevat een scoresysteem dat ontworpen is om gebruikers te motiveren en competitie te stimuleren.


## Definition (N=12)
De _definition_ fase heeft als doel om duidelijke richtlijnen en specificaties op te stellen voor het ontwerp en de functionaliteit van Selico. Dit wordt gedaan door inzichten uit de gebruikstesten te analyseren en deze om te zetten in concrete ontwerp- en ontwikkelbeslissingen.

### Doelstellingen
Een conctrete en gebruiksvriendelijke methode bekomen om informatie tussen kinesiste en gebruiker uit te wisselen.
Een finaal conceptueel ontwerp bekomen.

### Materiaal & methoden
- _quick-and-dirty_ prototype variaties van mat en interface
- Storyboard
- 4 ledlichtjes manueel te bedienen
- app prototype variaties
- gebruikersinterviews
- gebruikerstesten

### Resultaten
Aan de hand van gebruikerstesten kunnen we met behulp van potentiële gebruikers ons concept kritisch evalueren. We hebben 2 _waves_ gedaan, de eerste wave was op de dementie afdeling in WZC T’Huis en de andere was op de afdeling waar de bewoners motorisch beperkt zijn. Onze eerste en tweede wave liepen als volgt, we beginnen met ons voor te stellen aan de kinesist en het concept uit te leggen vervolgens vragen we de mening en of er mogelijke pijnpunten zijn. Hierna doorlopen we het _storyboard_:we laten de kinesist alles uitleggen aan de bewoner en kijken we hoe dit verloopt en uiteindelijk (enkel 2de wave) simuleren we het spel en vragen we achteraf naar feedback.

#### Interface
Uit de eerste concept generatie hadden we als interface een cilindrische interface waar de pod’s inzitten en waarbij de startknop en spelknoppen bovenaan waren. Maar om wat variatie te creëren hebben we ook een kubische interface gemaakt. Hoewel het bleek dat voor de gebruikers het geen verschil maakte vond de kinesist het de kubische interface beter in functie van opslag. Hierop hebben we verder geïtereerd en vroegen in W2 (wave 2) aan de bewoners aan de hand van een _mockup_ of ze liever een enkele draaiknop hadden of afzonderlijke drukknoppen.
Een pluspunt was zeker de feedbackstem (aan de hand van een speaker en ingesproken fragmenten werden afgespeeld) in de interface die de bewoner hielp het product te gebruiken. Wat er opviel bij het _memory_ spel is dat je als gebruiker niet duidelijk weet wanneer je moet kijken en onthouden en wanneer je het werkelijk moet doen. 

<p align="center">
  <img src="images/W2 Photo5.png" width="50%">
  <img src="images/W2 Photo2.png" width="48%">  
</p>

#### Pod's
Uit onze eerste wave bleek al snel dat de manier om de pod’s te kunnen onderscheiden een belangrijke factor is origineel hadden we elke pod een kleur gegeven aan de onderkant. Dit was absoluut geen goede oplossing omdat de gebruikers in de eerste plaats wanneer ze de pod’s omdraaiden om de kleur te kunnen zien dan dachten dat dat de boven kant was en in de tweede plaats niet direct wisten waar de moesten kijken. Dit hebben we meegenomen naar onze 2de wave en hebben we vier variaties gemaakt op de accentkleur van de pod’s. De voorkeur ging naar de kleur op de rand maar wel dikker dan die we nu hebben (Groene Pod) De kinesist in w1 had ook graag gezien dat we de pod’s meer in de ruimte konden verspreiden en ook de kinesist in w2 vond het een goed idee om ze aan de muren te hangen. Nog een observatie was wanneer de pod’s op het lichaam hangen ze niet altijd in het gezichtsveld zitten waardoor je soms moet zoeken naar de pod die licht geeft.

<p align="center">
  <img src="images/IMG_1780.JPEG" width="24%">
  <img src="images/IMG_1781.JPEG" width="24%">
  <img src="images/IMG_1782.JPEG" width="24%">
  <img src="images/IMG_1783.JPEG" width="24%">
</p>

#### Matten
Oorspronkelijk hebben we twee matten een voor de voeten en een voor de handen. Die voor de handen kon in alle gevallen gebuikt worden al was het maar met een hand maar die voor de voeten werd vaker achterwege gelaten, vanwege rolstoel gebruik. We willen natuurlijk dat het product zelfstandig kan gebruikt worden dus dat betekent ook de mat voor de voeten op de grond leggen (onder tafel) wat een hoge _barrier to entry_ kan zijn. Ook stoten we op een klein probleem wanneer we het zo willen dat de bewoner met de voeten 360° kan bewegen omdat dan de stoel of rolstoel in de weg kan zitten. Voor onze mat van de handen hebben we geleerd uit de eerste wave deze groter te maken. Dit hebben we gedaan door de lengte van de mat zo groot mogelijk te maken zodat de uiterste pod’s nog net bereikbaar zijn voor de gemiddelde 65-plusser hiervoor hebben we gebruikt gemaakt van de DINBelg. We merkten ook snel bij de mat voor de voeten dat deze makkelijk weggleed.

<p align="center">
  <img src="images/IMG_1682.JPEG" width="49%">
  <img src="images/IMG_1792.JPEG" width="49%">
</p>
<p align="center">
  <img src="images/IMG_1788.JPEG" width="49%">
  <img src="images/IMG_1787.JPEG" width="49%">
</p>

#### Communicatie
De communicatie tussen kinesist en gebruiker is een cruciaal onderdeel in ons product. We willen dat de gebruiker gepersonaliseerde pod-posities krijgt van de kinesist zodat de gebruiker specifieke spiermassa’s kan beoefenen. Als verschillende oplossingen hadden we een fysiek boekje waarbij je verschillende, letters, cijfers en symbolen had met velcro of als stickers. Met dezelfde tekens hadden we een app gemaakt waarin de kinesist alles kon ingeven en dit dan kan afdrukken maar wat de bewoners moeten lezen en begrijpen bleef hetzelfde. Deze combinatie van tekens verwezen naar coördinaten op een van de twee matten. Uit de eerste wave bleek al snel dat de gebruikers daar niet goed mee konden om gaan. Ook vraagt dit een kleine inleiding voor elke nieuwe gebruiker over hoe ze het moeten lezen. Als we willen dat het product zelfstand kan gebruikt worden zal dit beter moeten. Vervolgens hebben we het versimpeld naar een figuurtje per plaats waar de pod kan komen. Dit ging al beter maar was toch nog niet ideaal.

<p align="center">
  <img src="images/W2 Photo6.png" width="49%">
  <img src="images/Rating communicatie kine.png" width="49%">
</p>
<p align="center">
  <img src="images/IMG_1790.JPEG" width="41%">
  <img src="images/App indeling1.jpg" width="26%">
  <img src="images/App indeling2.jpg" width="26%">
</p>

### Conclusies & implicaties
De meeste bewoners kozen van de afzonderlijke drukknoppen. Ook ging de voorkeur van de knoppen naar de voorkant van de interface i.p.v. de bovenkant zodat wanneer de interface voor je geplaatst wordt en de mat voor da handen zit ertussen dan moet je minder ver reiken. Wat we ook zeker moeten toevoegen is een punten- en/of een levenssysteem. Zo een systeem voegt een spelelement toe dat gebruikers motiveert en uitdaagt ook kunnen we de spellen progressief moeilijker maken. Bij het memory spel moet er een duidelijk onderscheid zijn tussen het “onthouden” en “reproduceren” dit kan aan de hand van geluid of kleur.
<br>
<br>
> “Hoeveel punten heb ik”
<br>
Een belangrijke functie die we kunnen toevoegen bij de pod’s is een trilfunctie. Op deze manier kunnen de pod’s die aan het lichaam hangen sneller ontdekt worden wanneer ze licht geven. De klant had ook graag gehad dat de pod’s aan de muur konden hangen met behulp van zuignappen.
De mat voor de voeten kunnen we optioneel maken. Ook moet er zeker een antislip laag aan de matten bevestigd worden.
Uit de punten matrix blijkt dat de kinesisten het liefst met een app werken en vervolgens in een map steken voor de bewoners op. Om het voor de bewoners nog makkelijker te maken zullen we het systeem van de tekens vervangen door mapping. Op deze manier zien ze op schaal waar de pod’s zich moeten bevinden en kunnen ze het makkelijker in de echte wereld plaatsen.

<p align="center">
  <img src="images/W2 Photo4.png" width="60%">
</p>

>  [!IMPORTANT]
> Design Requirements:
> - D1.2 De positiemat is optioneel beschikbaar en ontworpen voor middelmatige bewegingen zoals voor- en achterwaarts bewegen.
> - D1.3 De moeilijkheidsgraad van de spellen neemt progressief toe naarmate de gebruiker langer bezig is.
> - D2.1 De pods zijn uitgerust met een trilfunctie om tactiele feedback te bieden en multimotorische uitdagingen te stimuleren tijdens het spel.
> - D2.2 De pods zijn eenvoudig te positioneren dankzij een gekleurde markering die correspondeert met de juiste plaatsing op de positie-mat.
> - D2.3 De pods zijn eenvoudig in te drukken en reageren gevoelig op druk voor een intuïtieve gebruikerservaring.
> - D2.4 De pods kunnen met een enkelvoudig verbindingselement in 1 stap aan de positie-mat worden bevestigd.
> - D3.1 De interface maakt gebruik van drukgevoelige knoppen die zich binnen het zicht en bereik van de gebruiker bevinden.
> - D3.3 Voor spellen zonder scores is een levenssysteem geïmplementeerd, waarbij fouten leiden tot verlies van levens.
> - D3.4 De interface beschikt over een geïntegreerde geluidsinstallatie die zowel geluidseffecten als auditieve feedback biedt.
> - D3.5 De interface biedt opbergruimte voor alle bijbehorende componenten van het product.
> - D3.6 De onderzijde van de positie-mat is voorzien van een antislipmateriaal om stabiliteit op tafel te garanderen.
> - D4.7 De interface heeft een robuuste en praktische vorm, zodat deze eenvoudig kan worden opgeborgen en gestapeld.
> - D4.1 De mobiele applicatie bevat een doorklikfunctie en een beperkt aantal icoontjes voor een overzichtelijke interface.
> - D4.2 De mobiele applicatie is compatibel met smartphones en computers.
> - D4.3 De mobiele applicatie beschikt over een printfunctie.


## Bill of materials
- Force Sense Resistors (FSRs)
- RGB Led's
- Processor (Arduino)
- Versterker (MP3-Module)
- Voeding
- ERM-motor
- Antis-slip (rubber, PVC)
- Scharnieren
- Kabels (geleiders)
  

## Kritische reflectie
Max. 500 woorden

## Tussentijds Overzicht Design Requirements
|ID|Design Requirement|Source|Date|
|:---|:---|:---|:---|
|**Groep 1**|**Algemeen**|
|1.1|De spellen maken onderscheid tussen het onthouden en reproduceren van acties.|Expert interview|16/10/2024|
|1.2|De positiemat is optioneel beschikbaar en ontworpen voor middelmatige bewegingen zoals voor- en achterwaarts bewegen. |User test W2|10/12/2024|
|1.3|De moeilijkheidsgraad van de spellen neemt progressief toe naarmate de gebruiker langer bezig is.|Usertest W2|10/12/2024|
|**Groep 2**|**Pods**|
|2.1|De pods zijn uitgerust met een trilfunctie om tactiele feedback te bieden en multimotorische uitdagingen te stimuleren tijdens het spel.|User test W2|10/12/2024|
|2.2|De pods zijn eenvoudig te positioneren dankzij een gekleurde markering die correspondeert met de juiste plaatsing op de positie-mat.|User test W1|02/12/2024|
|2.3|De pods zijn eenvoudig in te drukken en reageren gevoelig op druk voor een intuïtieve gebruikerservaring.|Usertest W1|02/12/2024|
|2.4|De pods kunnen met een enkelvoudig verbindingselement in 1 stap aan de positie-mat worden bevestigd.|Usertest W1|02/12/2024|
|**Groep 3**|**Centrale interface en componenten**|
|3.1|De interface maakt gebruik van drukgevoelige knoppen die zich binnen het zicht en bereik van de gebruiker bevinden.|User test W2|10/12/2024|
|3.2|De interface bevat een scoresysteem dat ontworpen is om gebruikers te motiveren en competitie te stimuleren.|expert interview|12/10/2024|
|3.3|Voor spellen zonder scores is een levenssysteem geïmplementeerd, waarbij fouten leiden tot verlies van levens.|user test W2|10/12/2024|
|3.4|De interface beschikt over een geïntegreerde geluidsinstallatie die zowel geluidseffecten als auditieve feedback biedt.|User test W1|02/12/2024|
|3.5|De interface biedt opbergruimte voor alle bijbehorende componenten van het product.|Usertest W1|02/12/2024|
|3.6|De onderzijde van de positie-mat is voorzien van een antislipmateriaal om stabiliteit op tafel te garanderen.|User test W2|10/12/2024|
|3.7|De interface heeft een robuuste en praktische vorm, zodat deze eenvoudig kan worden opgeborgen en gestapeld.|Usertest W1|02/12/2024|
|**Groep 4**|**Mobiele interface**|
|4.1|De mobiele applicatie bevat een doorklikfunctie en een beperkt aantal icoontjes voor een overzichtelijke interface.|User test W2|10/12/2024|
|4.2|De mobiele applicatie is compatibel met smartphones en computers.|Usertest W1|02/12/2024|
|4.3|De mobiele applicatie beschikt over een printfunctie.|Usertest W1|02/12/2024|
## Bronnen
Voeg je volledige bibliografie toe van bronnen naarwaar je verwees.

## Bijlagen
- **Discovery**
    - protocols
      - [protocol Bruno](https://ugentbe-my.sharepoint.com/:w:/g/personal/bojan_ronsijn_ugent_be/EeeWNA0WPgZAsyY5EEk4OJoBnG59VDVQjlWM_IEu12ziGQ?e=hTRWiw)  
      - [protocol Koen](https://onedrive.live.com/personal/7c166ebc891b2cd7/_layouts/15/Doc.aspx?sourcedoc=%7B746bfa2d-9e8a-4560-8be3-04736148c3b5%7D&action=default&redeem=aHR0cHM6Ly8xZHJ2Lm1zL3cvYy83YzE2NmViYzg5MWIyY2Q3L0VTMzZhM1NLbm1CRmktTUVjMkZJdzdVQngtSzBoSEpPdzBSUnNLdzVibUpOTWc_ZT1TaUl0YVQ&slrid=d03c6ba1-607e-6000-089b-34a2f6224374&originalPath=aHR0cHM6Ly8xZHJ2Lm1zL3cvYy83YzE2NmViYzg5MWIyY2Q3L0VTMzZhM1NLbm1CRmktTUVjMkZJdzdVQngtSzBoSEpPdzBSUnNLdzVibUpOTWc_cnRpbWU9UFpJdmVjOFczVWc&CID=875b781f-a8c8-4f2b-b976-8b17b4a1bc0d&_SRM=0:G:47)  
      - [protocol Heleen](https://ugentbe-my.sharepoint.com/:w:/g/personal/bojan_ronsijn_ugent_be/ES4MZEchvepBls7GbUzu8uMBZr2KhHYPHu1iwPh676ioBw?e=eqPxfc)
      - [protocol benchmark-analyse](https://ugentbe-my.sharepoint.com/:w:/g/personal/bojan_ronsijn_ugent_be/ESdxSERj3LFKrdyYvtYcxLwBVabwBSCOS9_h8qzEBTmUwg?e=UaAx3w)
      - [protocol Design ethnography](https://ugentbe-my.sharepoint.com/:w:/g/personal/bojan_ronsijn_ugent_be/ESf16aIQR3NNqxQzOnJgagIBq8hPXHvNMrUJn1plxpLOcg?e=PJWCEV)


    - reports
      - [report Bruno](https://ugentbe-my.sharepoint.com/:w:/g/personal/bojan_ronsijn_ugent_be/Ee0RgxqAiUJHuObgjKCTFoIBWjQMaXDDnpY-mYWMVj5KSg?e=zcwUNe)
      - [report Koen](https://ugentbe-my.sharepoint.com/:w:/g/personal/bojan_ronsijn_ugent_be/Eb5akRwx1EFDgLtshaN8pfwBvc9m9OwPmZm85oWbvJYgQg?e=m1q4BL)
      - [report Heleen](https://ugentbe-my.sharepoint.com/:w:/g/personal/bojan_ronsijn_ugent_be/Eex1E2hSVhhDtkLlPwjKTxgBzzJCHWmrUyNa5yPFgqQUjA?e=NBjVTs)
      - [report benchmark-analyse](https://ugentbe-my.sharepoint.com/:w:/g/personal/bojan_ronsijn_ugent_be/ESvNCrzs3itHsM2775gqn1oBshy27IsrXXR007vszGeNiA?e=hcWYwF)
      - [report Design ethnography](https://ugentbe-my.sharepoint.com/:w:/g/personal/bojan_ronsijn_ugent_be/ETITIzkx51lOpXYVTpnf9pkBVG9VxxgLL5VEyRNWKu__jA?e=YWsT41)


- **Definition**
  - [Storyboard](https://ugentbe-my.sharepoint.com/:i:/r/personal/bojan_ronsijn_ugent_be/Documents/Aging%20young/deliverables/definition/storyboard.jpg?csf=1&web=1&e=QR8v5c)
  - protocols
    - [protocol W1 Kinesist](https://ugentbe-my.sharepoint.com/:w:/r/personal/bojan_ronsijn_ugent_be/Documents/Aging%20young/deliverables/definition/PROTOCOL%20W1%20CONCEPT%20TEST%20MET%20KINESIST.docx?d=w22ca6882f6054446a3ce72453c1a6903&csf=1&web=1&e=Q4fHLV)
    - [protocol W1 Bewoners](https://ugentbe-my.sharepoint.com/:w:/r/personal/bojan_ronsijn_ugent_be/Documents/Aging%20young/deliverables/definition/PROTOCOL%20W1%20CONCEPT%20TEST%20MET%20SENIOREN.docx?d=wfce3aedb92834edca27b6f4732f117b0&csf=1&web=1&e=jlPKr4)
    - [protocol W2](https://ugentbe-my.sharepoint.com/:w:/r/personal/bojan_ronsijn_ugent_be/Documents/Aging%20young/deliverables/definition/PROTOCOL%20WAVE%202.docx?d=wd2699bcb19284b24acafc802f9193ebf&csf=1&web=1&e=WbXeUc)

  - reports
    - [report W1 Kinesist](https://ugentbe-my.sharepoint.com/:w:/r/personal/bojan_ronsijn_ugent_be/Documents/Aging%20young/deliverables/definition/ANALYSE%20W1%20USABILITY%20RESEARCH%20KINESIST.docx?d=wc771e41056384f61896f43ce4a2d4b38&csf=1&web=1&e=gjBaFi)
    - [report W1 Bewoners](https://ugentbe-my.sharepoint.com/:w:/r/personal/bojan_ronsijn_ugent_be/Documents/Aging%20young/deliverables/definition/ANALYSE%20W1%20USABILITY%20RESEARCH%20BEWONERS.docx?d=wda13b06253c348859bd442da25a591c3&csf=1&web=1&e=FceTyS)
    - [report W2](https://ugentbe-my.sharepoint.com/:w:/r/personal/bojan_ronsijn_ugent_be/Documents/Aging%20young/deliverables/definition/ANALYSE%20WAVE%202.docx?d=wc018febc11a5433f87d1e66e60c89bfd&csf=1&web=1&e=3u3AXT)
  
